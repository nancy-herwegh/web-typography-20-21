# Het proces
Op het moment dat ik de opdracht gebriefd kreeg, vond ik het een leuke en uitdagende opdracht. Ik had vrijwel nog niet met CSS, HTML en JavaScript gewerkt, dus dit was een uitdaging. In het begin ging het mij ook niet zo goed af omdat ik geen flauw idee had waar bepaalde elementen te plaatsen in de CSS. Uiteindelijk na iets meer dan een week ben ik wat meer op gang gekomen en heb ik hulp gehad van mijn groep waardoor ik ontzettend vooruit kon. 

Tijdens de eerste feedbackronde op de eerste vrijdag kon ik helaas nog niet zoveel laten zien. Na de tweede feedbackronde kon ik steeds iets meer laten zien (wel nog minimaal en kreeg ik kleine feedback. Aan de feedback tijdens de laatste ronde heb ik het meeste gehad. Ik kreeg directe feedback op het gemaakte werk, waardoor ik gericht dingen kon verbeteren.

De opdracht heeft mij veel geleerd over CSS, HTML en JavaScript. Ik had in het begin van dit vak nooit het idee dat het mij zo goed zou gaan lukken. Ik heb zelf veelonderzoek gedaan en dingen geprobeerd. Soms ging het mis en werkte de helft of het hele scherm niet meer, en soms deden de effecten het precies zoals ik wilde en was ik enorm blij. Ik ben best blij over hetgeen wat ik neergezet heb. Ik denk en weet dat er nog veel meer mogelijkheden met CSS zijn, alleen ben ik daar nog niet achter gekomen binnen deze twee á drie weken.

# Typografische keuzes
Ik heb gekozen voor het font Brenner, omdat deze enorm veel varianten ter beschikking stelt. Dit bied mij de mogelijkheid om verschillende fontfamilies in te zetten bij de gesproken stemmen en audio. Hierdoor kan de kijker duidelijk verschil zien en audio gemakkelijker begrijpen. Ook biedt het de afwisseling die ik wil overbrengen, aangezien het een vrij eentonig fragment om te zien is. De audio is hierbij juist veelzeggend en een heuse toevoeging aan de scène.

Voor de computerstem gebruik ik Brenner Mono regular. Dit font lijkt op een computerstem en Darice accosieerde een Mono font daar ook aan, mede als ikzelf. De kleur die ik gebruikt heb voor deze stem is een lichtbeige tint. Ik heb deze kleur gekozen omdat het een vrij neutrale kleur is en er zo meer aandacht is voor de closed captions en visualisaties. Ook valt het font wat groter uit dan de andere fonts. Hierdoor vormt deze stem en het font de overhand en dat is precies waar het in deze scène om gaat. De computerstem is leidend.

De stem van Ryan Gosling als officier heb ik menselijk gemaakt en neergezet in het Brenner Slab font. Dit font heeft een schreef in de letter waardoor het zacht en enigszins onschuldig overkomt. De kleur hiervan is zachtblauw, wat overeenkomt met zijn karakter. Ook komt dit font wat kleiner over dan de Brenner Mono (computerstem). Hiermee laat ik zien dat de computerstem (Brenner Mono) de overhand neemt en de stem van de officier iets terughoudend. 

Voor de stem van de man die voorbij loopt op seconde 00:23 heb ik gekozen om dit in een rustig, niet schreeuwerig font te zetten. De man schreeuwt immers niet en loopt snel voorbij en spreekt op een normale toon. Tijdens het interview in week één met Darice kwam ik erachter dat ze het prettig vind om schuine tekst te lezen voor iets wat zich op de achtergrond afspeelt en niet heel relevant is voor de scène. Ik heb hier dan ook Brenner Sans Condensed italic gebruikt. De kleur die ik hierbij heb gebruikt is een iets donker oranje. Dit heb ik gekozen omdat de man tijdens deze minuten en bepaalde boze uitstraling en energie heeft. De kleur oranje staat onder andere voor een subtiele energie.

De closed captions hebben het Brenner Sans bold font gekregen. Dit is een sterk font die staat waar het op staat. Het is duidelijk en onderscheid zich van de fonts die ik voor de stemmen gebruik. De kleur die ik hiervoor gebruik is een felle geel. Deze kleur wordt vaker gebruikt in ondertiteling of closed captions. 


# Overige kleurkeuzes
Tijdens het interview in week 1 gaf Darice aan dat ze vooral donkere kleuren zoals zwart en donkerrood accosieerde met bang/ angstig zijn. Stiltes of rustige scènes accosieerde ze met wit. Ik heb gekozen om bij de drie verschillende alarm/ beep geluiden ook drie verschillende kleuren te gebruiken. Het alarm is het meest harde dus daar heb ik de kleur rood aan gekoppeld, ook omdat dit vaak een kleur is wat past bij een alarm. De sirene heb ik vormgeveven met de passende kleur oranje. Het beep geluid in een subtiele wit, omdat het een vrij neurtraal geluid is.

De achtergrondkleuren komen overeen met de scènes van het fragment.

# Exclusive Design Principles
Tijdens het interview gaf Darice aan dat ze, wanneer ze een film keek, er niet wordt aangegeven wat voor muziek er wordt afgespeeld. Alleen dat er muziek speelt. Hier komt meestal geen gevoel bij of begrip voor omdat er geen beschrijving van het geluid bij staat. Ik heb daarom ook in de closed captions zodra er audio is, dit zo beschrijvend mogelijk genoteerd. De closed captions verschijnt ook onder de ondertiteling, zodat er een onderscheid gemaakt kan worden tussen beide teksten.

Ook heb ik gebruikt gemaakt van een grid om de closed captions en ondertiteling van elkaar in positie te onderscheiden. De video staat in het midden gecentreerd en daaronder de tekst. Zo is het op ieder scherm op de juiste manier te zien en is er geen sprake van verschuiving tussen de elementen. Hierbij wordt ook consistentie gebruikt binnen de gekozen fonts en kleuren.